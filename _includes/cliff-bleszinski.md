Ο Cliff Bleszinski είναι ένας από τους πιο διάσημους δημιουργούς βιντεοπαιχνιδιών από την Αμερική και γεννήθηκε στις 12 Φεβρουαρίου του 1975 στην Βοστώνη. Από μικρή
ηλικία έφτιαχνε παιχνίδια με την γλώσσα Visual Basic και στην ηλικία των 15 κυκλοφώρησε το πρώτο του εμπορικό παιχνίδι με όνομα "The Palace of Deceit", τα αντίγραφα
του οποίου διακυνούσε μέσω αλληλογραφίας σε floppy disks. Το 1992 ο Bleszinski προσλήφθηκε από την Epic Games αφού έδειξε το παιχνίδι του με όνομα "Dare to Dream"
στον διευθύνων σύμβουλο της εταιρίας Tim Sweeney. Το πρώτο παιχνίδι που έφτιαξε στην Epic Games ήταν το Jazz Jackrabbit ,ένα 2d platformer, με την βοήθεια του
Arjan Brussee. Όταν το παιχνίδι κυκλοφώρησε το 1994 πούλησε καλύτερα από κάθε άλλο τίτλο της Epic Games. Εκείνο τον καιρό άρχισε να συνεργάζεται με τους Sweeney
και James Schmalz στο παιχνίδι Unreal από το οποίο τελικά φτιάχτηκε ολόκληρη σειρά από παιχνίδια. Ο Bleszinski είχε τον ρόλο του επικεφαλή σχεδιαστή στα πρώτα
τρία παιχνίδια στην σειρά Gears of War που έχει πουλήσει πάνω απο 22 εκατομμύρια αντίγραφα και έχει φέρει πάνω απο ένα δισεκατομμύριο σε κέρδη για την εταιρία
μέχρι τον Ιούνιο του 2014. Στις 3 Οκτοβρίου του 2012 ο Bleszinski ανακοίνωσε την αποχώρηση του από την Epic Games μιας και ήθελε ένα διάλλειμα από την δημιουργία
παιχνιδιών. Στις 30 Ιουνίου του 2014 ο Bleszinski επέστρεψε στην δημιουργία παιχνιδιών με το καινούριο του στούντιο "Boss Key Productions". Το στούντιο έφτιαξε
δύο παιχνίδια, το "LawBreakers" και το "Radical Heights", που αποδείχτηκαν εμπορικές αποτυχίες και ως αποτέλεσμα η εταιρία έκλεισε τον Μάιο του 2018. Τον Νοέμβριο
του 2022 κυκλωφώρησε ένα βιβλίο με όνομα "Control Freak: My Epic Adventure Making Video Games" το οποίο είανι μια αυτοβιογραφία στην ουσία.
