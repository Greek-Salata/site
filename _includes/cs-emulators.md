Οι Emulators, γνωστοί και ως Εξομοιωτές, αποτελούν υλικό ή/και λογισμικό που επιτρέπουν σε ένα σύστημα να συμπεριφέρεται όπως ένα άλλο.
Ουσιαστικά, ένας υπολογιστής ή μια συσκευή (host) προσομοιώνει μια άλλη συσκευή (guest). 
Στον τομέα των βιντεοπαιχνιδιών είναι πολύ συχνή η χρήση τους, κυρίως για παλαιά βιντεοπαιχνίδια που δεν είναι πλέον εύκολα προσβάσιμα ή και διαθέσιμα, 
ή είναι exclusive για συγκεκριμένες μόνο κονσόλες.

Κάθε παιχνίδι, όπως και κάθε πρόγραμμα, έχει σχεδιαστεί για να λειτουργεί σε ένα συγκεκριμένο σύστημα. Οι δημιουργοί του προγράμματος πρέπει να φτιάξουν
ξεχωριστή έκδοση (port) για κάθε σύστημα. Οι Emulators προσομοιώνουν τις συνθήκες τις οποίες χρειάζεται ένα πρόγραμμα για να τρέξει. Μιμούνται το σύστημα που
αντιγράφει, ώστε αυτό να νομίζει πως τρέχει στο σωστό. Η διαδικασία της προσωμοίωσης επιβαρύνει τον υπολογιστή, και για αυτό οι επιδόσεις δεν είναι πάντα τόσο καλές.
Αυτός είναι ένας από τους λόγους που προτιμάται η χρήση τους για παλαιά παιχνίδια. Επίσης είναι πιο εύκολη η εύρεση των απαραίτητων ROMs αρχείων/εικόνων.

Τα αρχεία ROMs είναι το λογισμικό που περιέχει τα δεδομένα (data) ενός παιχνιδιού από ένα τσιπ μνήμης. Μπορούν να παρομοιαστούν με τις κασέτες ή και τα CD.
Αποτελούν μέσο διατήρησης της ιστορίας των παιχνιδιών. Όμως, οτιδήποτε δεν ανήκει στο public domain καλύπτεται από πνευματικά δικαιώματα. Πρακτικά όμως,
σε πολλές περιπτώσεις είναι ανέφικτο να αποκτήσει κάποιος πρόσβαση σε ορισμένα από αυτά, αφού δεν ήταν ποτέ προς πώληση στη λιανική. Για αυτόν τον λόγο, το
κατέβασμα ROM είναι μια γκρίζα ζώνη. Η χρήση των emulators είναι νόμιμη, αλλά εκείνη των ROMs μπορεί να θεωρηθεί παράνομη.

Ένας από τους πιο δημοφιλής emulators είναι ο Dolphin, που εξομοιώνει παιχνίδια των κονσολών Wii και Gamecube. Υποστηρίζει FHD, συμβατότητα με χειριστήρια, multiplayer,
και άλλα.

{% include figure image_path="/images/dolphin-emulator.png" %}
